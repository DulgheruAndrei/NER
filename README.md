Modelul ales este Longformer datorită capacității sale de a procesa secvențe foarte lungi (până la 4096 de tokeni), o caracteristică esențială în domeniul medical, unde documentele conțin adesea pasaje extinse și dens informaționale. Arhitectura sa de tip encoder-only, derivată din BERT, este optimizată pentru sarcini precum clasificarea secvențială și recunoașterea entităților numite (NER). Antrenarea se va face pe un set de date etichetat și specializat în acest domeniu, numit MACCROBAT 2018–2020, care conține adnotări manuale pe multiple categorii medicale precum boli, tratamente, simptome, proceduri clinice, date demografice etc.
